= Haloumi Stroganoff

== Steg

=== Hacka och stek löken

|===
| 1   | st   | stor gul lök
|===

Grovhacka löken och stek den på medeltemperatur i en stekpanna. Ös över i en skål.

=== Skär och stek Haloumin

|===
| 400 | g  | halloumi (2 paket)
| 1   | st | röd paprika
|===

Skär halloumin till stänger och stek den i en riktigt varm stekpanna så den får yta runt om. Sänk temperaturen på stekpannan och ös tillbaka löken med osten. Ha ner den strimlade paprikan. Använder du färsk paprika behöver den stekas ett tag för att mjukna.

=== Tillsätt sås

|===
| 1   | dl   | tomatpuré
| 2   | msk  | röd pesto med soltorkade tomater
| 3   | msk  | dijonsenap
| 4-5 | dl   | vispgrädde
|     |      |  salt, peppar
|===

Klicka i tomatpuré, dijonsenap, röd pesto och slå på grädden. Smaka av med malen svartpeppar och eventuellt salt om det behövs – tänk på att halloumi är rätt salt.
